---
title: Home
---

# O nás

Jsme dvě studentky FF MUNI oboru Informační studia a knihovnictví. Tato stránka vznikla do předmětu Nástroje a možnosti internetu. Téma tohoto projektu je popularizace K-popu především proto, že je to naše společná záliba a chtěly bychom K-pop představit i jiným lidem.

*Hudba je umění a nezáleží na tom, v jakém jazyce je interpretovaná.*

# Seznamte se s K-popem

K-pop je rozrůstající se hudební směr, který pochází z Jižní Koreje.
Nejedná se o klasický pop, jak ho znáte ze světové hudební scény. 
K-pop v sobě ukrývá několik hudebních směrů: pop, hip-hop, rock, R&B, EDM, folk, jazz a mnoho dalších. 
Jeho kořeny sahají až ke klasické korejské hudbě.

Produkují ho korejští hudební umělci, kteří se dělí na sólo umělce a skupiny - ty se rozlišují na dívčí a chlapecké. 
Umělci vystupují pod talentovými agenturami, těch je hned několik. Mezi největší talentové agentury patří *SM entertainment, JYP entertainment a YG entertainment.* V poslední době se do popředí dostala i menší společnost *BigHit entertainmet*, která zastupuje v současnosti nejpopulárnější chlapeckou skupinu ve světě **BTS**.
Mezi další chlapecké skupiny patří: **EXO, NCT, GOT7, VAV, ONEUS, SUPER JUNIOR, SHINEE** aj. Mezi dívčí skupiny patří: **BLCKPINK, TWICE, MAMAMOO, MOMOLAND, DREMCATCHER, (G)I-DLE** aj. Ze sólových umělců bychom vám mohly doporučit: **TAEMIN, TAEYEON, CHUNG HA, HEIZE**.
K-pop se odlišuje od ostatních hudebních směrů nejen hudbou, ale i vyzáží, tanečními choreografiemi a videoklipy.

Video seznamující s K-popem:

<iframe width="560" height="315" src="https://www.youtube.com/embed/ixdGsF6V4OA" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

<a href="http://pocitadlo.abz.cz/" title="počítadlo přístupů: pocitadlo.abz.cz"><img src="http://pocitadlo.abz.cz/aip.php?tp=bb" alt="počítadlo.abz.cz" border="0" /></a>